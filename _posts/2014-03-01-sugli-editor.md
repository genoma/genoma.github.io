---
layout: post
title: Sugli Editor
tags: Vim SublimeText Brackets Atom editor
---

Gli **editor** sono uno strumento importante per un programmatore, probabilmente lo strumento più importante in assoluto. Ogni giorno chiunque scriva codice, passa 10 ore della propria giornata digitando sulla tastiera usando un software sviluppato per facilitare la scrittura in molteplici linguaggi di programmazione.

Per chi _sviluppa interfacce per il web_ le scelte sono svariate, ma non infinite.

<br>

# [Brackets](http://brackets.io/)
### Open Source - Adobe
#### Difficoltà semplice

Brakets è un editor per _front end developers_ caratterizzato da un modello di sviluppo basato sull’HTML5 e Javascript: l’editor è un _browser_ spinto da **[node.js](http://nodejs.org/)** e **CSS**.

Punto forte dell’editor, oltre all’integrazione con un sistema di _plugins_ di facile installazione, è la sua integrazione con i più moderni linguaggi per il _web_: **Sass, Less, CoffeeScript**.

Di base l’editor e’ un ottimo compromesso per chi si avvicina al mondo dello sviluppo delle interfacce per il web, ha una curva di apprendimento molto breve ed è immediatamente utilizzabile da chiunque con qualsiasi esperienza.

<br>

# [Atom](https://atom.io/)
### Open/Closed source(?) - GitHub
#### Difficoltà media

Atom è il nuovo editor _multi purpose_ sviluppato da GitHub su base **[Chromium](http://www.chromium.org/)**, **CoffeeScript**, **[node.js](http://nodejs.org/)**, **HTML5** e **[Less](http://lesscss.org/)**.

Correntemente in _closed beta_ con una emulazione **[Vim](http://www.vim.org/)** discreta, ma comunque continuamente sviluppata, si propone come l’erede di **[Sublime Text 3](http://www.sublimetext.com/3)** con una potenziale base utenti enorme ed un supporto eccellente da parte del gigante di San Francisco.

Il software è al momento solo disponibile per **OS X**

<br>

# [Sublime Text 3](http://www.sublimetext.com/3)
### Commercial
#### Difficoltà difficile

Sublime è un editor che si avvicina al modello [Vim](http://www.vim.org/) per quantità di funzioni, presenza di _plugins_, qualità del prodotto, ma di contro ha una curva di apprendimento piuttosto lunga.

Sfortunatamente sembra che lo sviluppo sia arrivato ad uno stallo, per ragioni molteplici, ed attualmente la versione _3_ in beta da più di un anno, non riceve aggiornamenti sostanziali da alcuni mesi.

<br>

# [Vim](http://www.vim.org)
### Open Source
#### Difficoltà difficile

_Vim e’ un tool il cui uso deve essere imparato_ [[Vim - About]](http://www.vim.org/about.php)]

Un editor con una curva di apprendimento potenzialmente infinita, considerato da molti il miglior editor mai sviluppato, si distingue per essere sviluppato attivamente dopo 23 anni, per il numero di plugin e per la community enorme che circonda questo software.

Le potenzialità di questo editor si vedono nel medio/lungo termine della fase di apprendimento, è uno strumento che richiede tempo, dedizione e qualche lettura approfondita.

<br>

# Conclusioni

Lo sviluppatore che si dedica allo sviluppo del **front end** per il web non si può appoggiare a strumenti che creano il codice per lui (es: Dreamweaver o _WYSIWYG_ editors), deve ricercare uno strumento flessibile, espandibile e personalizzabile. L’era in cui si sviluppava un sito web con 3 linguaggi ed un paio di strumenti è finita, oggi uno sviluppatore coerente con i tempi, che vuole creare un prodotto di qualità deve conoscere l’utilizzo di frameworks, CLI, molteplici linguaggi e librerie.

**Vim** è uno strumento che permette di velocizzare qualsiasi operazione e che nel lungo termine diventa insostituibile per chiunque abbia avuto la determinazione e la pazienza di impararne le basi.
